# مقدمه
از نیاز های اصلی هر پروژه برنامه نویسی داشتن راهی برای دیباگ کردن آن است. ولی دیباگ کردن پروژه ی این مسابقه با دیباگر های معمول دور از دسترس به نظر می رسد. پس چگونه کد خود را دیباگ کنیم؟
در این مستند قصد داریم چند روش برای دیباگ و تست کردن کد AIChallenge معرفی کنیم.

# دیباگ فنی
یکی از مشکلات رایج در پیاده سازی کد بازی، برخورد کردن به ارور های کلاینت است. اگر در هنگام اجرای سرور به اروری که در عکس زیر آمده است برخورد کردید، یا در گرافیک بازی مشاهده کردید که تعدادی از نیرو های شما (بر خلاف منطق شما) چند حرکت بی حرکت ایستاده اند؛ یعنی سرور نتوانسته پاسخ کلاینت را دریافت کند. دلیل این مشکل به احتمال زیاد یکی از موارد زیر است :

![err1](https://user-images.githubusercontent.com/62210297/114906627-78aa2480-9e2f-11eb-9062-95a2b994cff0.jpg)

1. کد کلاینت شما به Exception برخورده است؛ یعنی به اروری رسیده است که جلوی اجرا شدن ادامه کد را گرفته است. 
2. محاسبات کد شما بیشتر از زمان مجاز بازی طول کشیده است. سرور به اندازه زمان مجاز گفته شده، برای پاسخ کلاینت منتظر می ماند و اگر پاسخی دریافت نکرده باشد، دستور ثابت ماندن را برای کلاینت در نظر می گیرد و به سراغ نوبت بعدی می رود


